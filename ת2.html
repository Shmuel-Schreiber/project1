<html>
	<body>
		<p><a href = "http://www.prog.co.il/">לְחַץ עָלַי כְּדֵי לְהַגִּיעַ לַפוֹרוּם שֶׁל פְּרוֹג</a></p>
		<h3>
		הַמִּכְלָלָה נוֹסְדָה בִּשְׁנַת 2007 עַל יְדֵי קְבוּצַת יַזָּמִים וּמְעַצְּבִים חֲרֵדִים בְּרָאשׁוּת חַיִּים דִּיקְמַן וְטוֹבִי דִּיקְמַן, כְּחֵלֶק מִגַּל הֲקָמַת הַמּוֹסָדוֹת לְהַשְׂכָּלָה גְּבוֹהָה וְהַכְשָׁרָה מִקְצוֹעִית עֲבוּר הַמִּגְזָר הַחֲרֵדִי בַּמֵּאָה הַ־21. לַהֲקָמַת הַמִּכְלָלָה קָדְמָה פְּעִילוּת שֶׁל פוֹרוּם חֲרֵדִי מִקְצוֹעִי בִּתְחוּמֵי הָעִצּוּב וְהַפִּרְסוּם בְּשֵׁם פְּרוֹג – רָאשֵׁי הַתֵּבוֹת שֶׁל Proffesionl Groups, וּמִכַּאן שְׁמוֹ שֶׁל הַמּוֹסָד. בְּ־2015 זָכוּ בֵּית פְּרוֹג וּמְיַסְּדָיו, חַיִּים וְטוֹבִי דִּיקְמַן, בְּתַחֲרוּת הַסְטַארְטְאַפִּים שֶׁל קָמָא־טֶק לְמֵיזָמִים חֲרֵדִיִּים [1].
		</h3>
		<h4>
		בְּמִסְגֶּרֶת הַלִּמּוּדִים בִּפְרוֹג מִתְקַיְּמִים מַסְלוּלֵי לִמּוּד מִשְׁתַּנִּים, בְּהֶקֵּף שֶׁנָע בֵּין מִסְפַּר חֳדָשִׁים לִשְׁנָתַיִם. תְּחוּם הַדֶּגֶל שֶׁל הַמּוֹסָד הוּא עִצּוּב גְּרָפִי וְתִקְשֹׁרֶת חֲזוּתִית, וּלְצִדּוֹ נִלְמָדִים בִּפְרוֹג גַּם תְּחוּמֵי הַפִּרְסוּם וְהַקְרִיאֵייטִיב, עֲרִיכָה וַהֲפָקָה שֶׁל וִידֵאוֹ, אֲנִימַצְיָה וּתְלַת מֵמַד, עִצּוּב פְּנִים וְאַדְרִיכָלוּת, עִמּוּד, צִלּוּם, בְּנִיַּת אֲתָרֵי אִינְטֶרְנֶט וּתְחוּמִים נוֹסָפִים. בְּשׁוֹנֶה מִשְּׁאַר הַמּוֹסָדוֹת בַּמִּגְזָר הַחֲרֵדִי, מַרְבִּית מַסְלוּלֵי הַלִּמּוּד בִּפְרוֹג פְּתוּחִים גַּם עֲבוּר גּבָרִים. עִם זֹאת, כַּמְּקֻבָּל בַּמִּגְזָר הַחֲרֵדִי, הַלִּמּוּדִים בִּפְרוֹג נֶעֱרָכִים בְּהַפְרָדָה מֻחְלֶטֶת בֵּין גְּבָרִים לְנָשִׁים, וְהָמּוֹסָד אַף מַחֲזִיק בְּאִשּׁוּר מִטַּעַם וַעֲדָה רוּחֲנִית שֶׁל רַבָּנִים.
		</h4>
		<h5>
		בִּפְרוֹג הִתְקַיְּמוּ בֶּעָבָר מִסְפַּר יְמֵי עִיּוּן בְּנוֹשְׂאֵי הַתִּקְשֹׁרֶת הַחֲזוּתִית, שֶאֵרְחוּ מְאוֹת אַנְשֵׁי מִקְצוֹעַ וּמִתְעַנְיְנִים. הַמּוֹסָד מַפְעִיל גַּם מַחְלֶקֶת הֲשָׂמָה הַמְּסַיַּעַת לְבוֹגְרִים מִן הַצִּבּוּר הַחֲרֵדִי לִמְצוֹא עֲבוֹדָה בִּתְחוּם הַכְשָׁרָתָם, הַנֶּהֱנֵית מֵאֲחוּזֵי הַצְלָחָה גְּבוֹהִים מְאֹד לְדִבְרֵי מְנַהֲלֶיהָ[2]. פְּרוֹיֶקְט קָבוּעַ נוֹסָף שֶׁמִּתְקַיֵּם בִּפְרוֹג הוּא תַּחֲרוּת כְּרָזוֹת שְׁנָתִית בְּנוֹשְׂאִים בַּעֲלֵי עִנְיָן צִבּוּרִי. הַתַּחֲרוּת שֶׁהִתְקַיְּמָה בְּקַיִץ 2013 נוֹעֲדָה לְהַעֲלוֹת אֶת הַמּוּדָעוּת לְטִיּוּל בָּטוּחַ, וְנֶעֶרְכָה בְּשִׁתּוּף עִם רָשׁוּת הַטֶּבַע וְהַגַּנִּים וְאִרְגּוּן זָקָ״א[3]. תַּחֲרֻיּוֹת נוֹסָפוֹת עָסְקוּ בְּנוֹשֵׂא אִינְטֶרְנֶט מְסֻנָּן[4], שְׁמִירָה עַל זְכֻיּוֹת יוֹצְרִים[5], נוֹשֵׂא הַבְּטִיחוּת בַּדְּרָכִים וּמְנִיעַת תְּאוּנוֹת דְּרָכִים – תּחֲרוּת שֶׁנֶּעֶרְכָה בְּשִׁתּוּף פְּעֻלָּה עִם מִשְׂרַד הַפִּרְסוּם הַמִּגְזָרִי פִּרְסוּמֵי יִשְׂרָאֵל[6], וָעוֹד. מַרְבִּית הַכְּרָזוֹת בַּתַּחֲרֻיּוֹת הַשּׁוֹנוֹת עֻצְּבוּ עַל יְדֵי מְעַצְּבִים הַגּוֹלְשִׁים בְּפוֹרוּמֵי פְּרוֹג.
		</h5>
	</body>
</html>ּ